---
sidebar_position: 1
---

# Linux nima ? üî•

Author: Otabek Ismoilov


:::tip Eslatma:
Bu mavzu Otabek Ismoilovga tegishli
:::

Linux  - Windows va Mac OS kabi operatsion tizim hisoblanadi.
Smartfonlar, avtomobillar, superkompyuterlar, maishiy texnika, uy kompyuterlaridan korporativ serverlargacha, Linux operatsion tizimi mavjud.
Linux 1990-yillarning o'rtalaridan beri mavjud bo'lib, butun dunyo bo'ylab juda ko'p foydalanuvchilar orasida keng tarqaldi. Linux aslida hamma joyda bor: u telefonlaringizda, termostatlaringizda, mashinalaringizda, muzlatgichlaringizda, kosmosda, yer ostida, labarotoriyalar va televizorlaringizda ham. Shuningdek, u Internetning katta qismini, dunyodagi eng yaxshi 500 ta superkompyuterni va jahon fond birjalarini boshqaradi.
Linux mavjud bo'lgan eng ishonchli, xavfsiz va xavotirsiz operatsion tizimlardan biridir. Darhaqiqat, sayyoramizdagi eng mashhur platformalardan biri bo'lgan Android Linux operatsion tizimida ishlaydi. Operatsion tizim PC yoki noutbuk bilan bog'liq barcha qurilma resurslarini boshqaradigan dasturiy ta'minotdir. Oddiy qilib aytganda, operatsion tizim sizning dasturiy ta'minotingiz va qurilmangiz o'rtasidagi aloqani boshqaradi. 


## Nima uchun Linuxdan foydalanish kerak?


Bu savolga javob berish uchun men yana bir savol beraman. Siz foydalanayotgan operatsion tizim haqiqatan ham ‚Äúyaxshi‚Äù ishlaydimi? Yoki viruslar, zararli dasturlar, sekinlashuvlar, nosozliklar, qimmat ta'mirlash va litsenziya to'lovlari kabi to'siqlarga duch kelyapsizmi ? Agar siz yuqoridagi muammolar bo'lsa, Linux siz uchun mukammal platforma bo'lishi mumkin. Linux sayyoradagi eng ishonchli kompyuter ekotizimlaridan biriga aylandi. 


Dasturiy ta'minot yoki server litsenziyasi uchun bir tiyin to'lamasdan ham, Linuxni istalgan ko'p kompyuterga o'rnatishingiz mumkin. Keling, Windows Server 2016 bilan taqqoslaganda Linux serverining narxini ko'rib chiqaylik. Windows Server 2016 Standard nashrining narxi 882,00 AQSh dollarini tashkil etadi. Buning ichiga [Client Access License ](https://www.microsoft.com/en-us/licensing/product-licensing/client-access-license) (CALs) va boshqa dasturlar uchun litsenziyalar kirmaydi (masalan, ma ºlumotlar bazasi, veb-server, pochta serveri va boshqalar). Masalan, Windows Server 2016 uchun bitta foydalanuvchi uchun CAL 38,00 dollar turadi. Agar siz 10 ta foydalanuvchi qo'shishingiz kerak bo'lsa, server dasturiy ta'minotini litsenziyalash uchun bu $388,00 ko'proq bo'ladi. Linux serveri bilan hammasi bepul va o ªrnatish oson. 

Agar tizimning bepul ekanligini o'zi sizga yetarli sabab bo'lmasa ‚Äìushbu qulayliklarga ega operatsion tizim haqida nima deysiz ? Men anchadan beri Linuxdan foydalanaman (kundalik hayotda foydalanish va server platformasi sifatida) va zararli dastur yoki viruslar bilan bog'liq muammolarga duch kelmadim. Serverni qayta ishga tushirishga kelsak, ular faqat yadro yangilangan bo'lsagina qayta ishga tushirish kerak bo'ladi. Linux serveri yillar davomida yangilanmasdan foydalanish tavsiya qilinmaydi. Muntazam tarzda tavsiya qilingan yangilanishlarga rioya qilsangiz, barqarorlik va havfsizlik ta'minlanadi.

## Open Source

Linux ochiq kodli litsenziya ostida tarqatiladi. Ochiq manba quyidagi asosiy qoidalarga amal qiladi:

* Dasturni istalgan maqsadda ishlatish mumkinligi.
* Dastur qanday ishlashini o'rganish va unda xohlaganingizni qilish uchun uni o'zgartirish mumkinligi.
* O'zgartirilgan versiyalaringiz nusxalarini boshqalarga tarqatish mumkinligi


## "Distributiv" nima?

Linux har qanday soha vakillariga mos keladigan turli xil versiyalarga ega. Yangi foydalanuvchilardan tortib, asosiy professionallargacha ehtiyojlaringizga mos keladigan Linux ‚Äúdistributivini‚Äù topasiz. Ushbu versiyalar distro deb ataladi. Deyarli har bir Linux distributivini bepul yuklab olish, diskka (yoki USB flesh-diskiga) yozish va o'rnatish mumkin. Ommabop Linux distributivlariga quyidagilar kiradi:

* Arch Linux
* Manjaro
* Debian
* Ubuntu
* Fedora
* Redhat
* Kali linux
* Elementary OS

[‚ÄãDistrowatch](https://distrowatch.com/)'da eng yaxshi 100 ta distro bilan tanishishingiz mumkin.
Ba'zi server distributivlar bepul masalan, Ubuntu Server va CentOS va ba'zilariga ma'lum, narx belgilangan masalan, Red Hat Enterprise Linux va SUSE Enterprise Linux. 

## Qaysi linux distributiv sizga mos keladi?

Qaysi distributivdan foydalanish uchta oddiy savolning javobiga bog'liq bo'ladi:

* Siz kompyuterdan foydalanishda qanchalik malakaga egasiz ?
* Zamonaviy yoki standart ish stoli interfeysini afzal ko'rasizmi ?
* Server yoki ish stoli qaysi biri siz uchun qulay ?

Agar sizning kompyuter bo'yicha bilimlaringiz juda oddiy bo'lsa, siz Linux Mint, Ubuntu, Elementary OS yoki Deepin kabi yangi boshlanuvchilar uchun qulay distributivlardan birini tanlang. Agar malakangizni o'rtachadan yuqori deb hisoblasangiz, Debian, Arch va Fedora kabi distributivlarga o'tishingiz mumkin. Ammo, agar siz kompyuter va tizim boshqaruvini deyarli o'zlashtirgan bo'lsangiz, Gentoo kabi distrodan foydalaning. Agar linux bo'yicha bir necha yillik katta tajribaga ega bo'lsangiz, **Linux From Scratch** yoki **Arch iso** yordamida o'zingizning shaxsiy Linux distributivingizni yaratishingiz mumkin.

Agar sizga faqat server uchun distributiv kerak bo'lsangiz, Desktop Enironment-da ega interfeysli kerakmi yoki faqat terminal orqali foydalanishni istaysizmi, bunga aniqlik kiritib oling. Ubuntu serverida GUI interfeysi default tarzda mavjud bo'lmaydi. Bu shuni anglatadiki, siz Linux terminali haqida yaxshi tajribaga ega bo'lishingiz kerak. Biroq, siz GUI-ni Ubuntu serverining terminalida `sudo apt-get install ubuntu-desktop` buyrug'i bilan o'rnatishingiz mumkin.

Ubuntu 22.04 server versiyasini o'rnatish bo'yicha [ushbu havolaga](https://hackthebrain.gitbook.io/maqolalar/linux/ubuntu-22.04-server-ornatish-va-sozlash) o'tib o'rganishingiz mumkin.